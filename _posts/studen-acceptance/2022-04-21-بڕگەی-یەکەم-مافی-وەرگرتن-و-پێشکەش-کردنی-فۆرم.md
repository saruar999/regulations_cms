---
layout: post
title: "بڕگەی یەکەم: مافی وەرگرتن و پێشکەش کردنی فۆرم"
category: ڕێنمایی وەرگرتنی قوتابیان
date: 2022-04-21T02:13:58.597Z
---

 ١- هەر قوتابی/ خوێندکارێک کە فۆرمی وەرگرتن پێشکەش دەکات مەرج نییە وەربگیرێت، چونکە وەرگرتن بە پێی چەند بنەماییەکی زانستی عەدالەت ئامێزو لە سەر بنچینەی کێبڕکێی کۆنمرە لەنێوان تێکڕای قوتابیان/ خوێندکاران دەبێت.
 ٢- وەرگرتن لە بەشەکان بەشێوازی وەرگرتنی ناوەندی (قبول مەرکەزی) وە بە ئەژمارکردنی سیستەمی (کریدیت) بۆ هەموو کۆلێژ و بەشەکان جێبجێ دەکرێت **(جگە لە کۆلێژی پزیشکی)** قوتابی/خوێندکار مافی وەرگرتنی تەنها لەیەک شوێن هەیە لە زانکۆ حکومییەکان بەگشتی.
 ٣- هەموو دەرچووانی پۆلی دوانزەی ئامادەیی بۆ ساڵی خوێندنی (2022-2021) بەهەر دوو خولەوە بەشدار دەبن لەیەک پڕۆسەی پێشبڕکێ.
 ٤- قوتابی/خوێندکار مافی نییە لە هەمان کاتدا خوێندکار بیت لە زانکۆ یان پەیمانگای حکومی و زانکۆیەک و پەیمانگایەکی تایبەت (ئەهلی) ، ئەگەر خوێندکارێک لە زانکۆ یان پەیمانگەی حکومی و لەهەمان کاتیش لە زانکۆ و پەیمانگای تایبەت (ئەهلی) وەرگیرا ، ئەوا پێویستە لەسەری لەماوەی (10) ڕۆژ دوای ڕاگەیاندنی ناوەکان بڕیاری خۆی بدات و لە زانکۆ و پەیمانگای حکومی یان لە زانکۆ و پەیمانگا تایبەتەکە داوای کێشانەوەی دۆسیە و سڕینەوەی ناو بکات ، بە پێچەوانەوە لێپێچینەوەی یاسایی لەگەڵ دەکرێت.
٥- ئەو قوتابی/خوێندکارەی کە ساڵانی پێشتر فۆرمی پێشکەش کردووە لە یەکێک لە کۆلێژ و فاکەڵتی یان پەیمانگەکانی هەرێم وەرگیراوەو ئەگەر پەیوەندی بە خوێندنەکەی کردبێت یان نەکردبێت مافی نیە جارێکی تر داواکاری وەرگرتن پێشکەش بە زانکۆلاین بکات ، ئەمە وەرگیراوانی (پارالێڵ و ئێوارانیش) دەگرێتەوە.
٦- ڕیزبەندی و هەڵبژاردەکان (اختیارات) بە پێی ئارەزوی قوتابی/ خوێندکار دەبێت بە پێی بڕیاری خۆی کە پێوەرێکی گرنگ و سەرەکیە لە دیاریکردنی شوێنی وەرگرتنی ، بە مەرجێک لە (50) هەڵبژاردن کەمتر نەبێت ، پێویستە لەسەر قوتابی/ خوێندکار ڕەچاوی مەرجە گشتی و تایبەتییەکانی وەرگرتن بکات و تەنها ئەو خوێندن و بەشانە هەڵبژێرێت کە لەگڵ ئارەزوی خۆی و لقی خوێندنی ئامادەییەکەی دەگونجێت.
٧- ئەگەر قوتابی/ خوێندکار فۆرمی پێشکەش کردو ناوی لە هیچ کۆلێژێک یاخود پەیمانگەیەک دەرنەچوو بە هۆی کەمی و نەگونجانی هەڵبژاردنەکانی ، ئەوا ناوەندی وەرگرتن هەڵدەستێت بە دابەش کردنی ئەو قوتابی/ خوێنکارانە لەسەر ئەو کورسییانەی خوێندن کە لە زانکۆکان بە تاڵی دەمێننەوەو بە ڕەچاوکردنی کەمترین کۆنمرەی وەرگیراو.
٨- ئەو قوتابی/ خوێندکارانەی کە بەهۆی کەمی کۆنمرەکانیان لە هیچ کۆلێژ یان پەیمانگەیەک وەرناگیرێن بۆیان هەیە لە ساڵی ئایندەدا دوبارە بچنەوە کێبڕکێ بە پێی کۆنمرەی ساڵی دووەمی پێشکەش کردن ، وە ئەو مافەشیان تەنها بۆ یەک ساڵ پێدەدرێت ، واتە دەرچووانی ئامادەیی (زانستی و وێژەیی) تەنها دوو ساڵ مافی پێشکەش کردنیان هەیە و ساڵی دووەمیش تەنها بۆ ئەو دەرچووانە دەبێت کە پێشتر لە هیچ زانکۆ و پەیمانگەیەکی حکومی و تایبەت لە ناوەوەو دەرەوەی هەرێم وەرنەگیرابن.
