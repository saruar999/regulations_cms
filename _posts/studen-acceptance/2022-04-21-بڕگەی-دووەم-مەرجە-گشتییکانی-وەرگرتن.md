---
layout: post
title: "بڕگەی دووەم: مەرجە گشتییکانی وەرگرتن:"
category: ڕێنمایی وەرگرتنی قوتابیان
date: 2022-04-21T02:27:54.740Z
---

ئەو قوتابی/ خوێندکارەی لە زانکۆو پەیمانگەکان وەردەگیرێت پیویستە ئەم مەرجانەی خوارەوەی تێدابێت:
١- خاوەنی ڕەگەزنامەی عێراقی بێت ، وە بۆ ئەو قوتابیانەی کە عێراقی نین پێوەستە کارتی نیشتەجێبوونی هەرێمیان هەبێت.
٢- دەرچووی ئامادەییەکانی سەر بە وەزارەتی پەروەردەی هەرێمی کوردستان بێت و بڕوانامەکەی پەسەند کرا بێت لەلایەن بەڕێوبەرایەتی گشتی پەروەردەی پارێزگاکەیەوە.
٣- لە پشکنینی پزیشکی دەرچووبێت بە پێی ئەو مەرجە تایبەتییانی بۆ هەر خوێندنێک دیاریکراوە.
٤- تەمەنی لە(30) ساڵ زیاتر نەبێت بۆ خوێندنی بەیانیان جگە لە (کۆلێژ و بەشەکانی پەروەردەی وەرزش) کە نابێت قوتابی تەمەنی لە (25) ساڵ زیاتر بێت ، ئەو قوتابی/ خویندکارەی تێکڕای نمرەی پۆلی دوانزەی لە (%80) بە سەرەوەیە ڕەچاوی مەرجی تەمەنی بۆ ناکریت ، وە ئەم مەرجە ئامادەییە پیشەییەکانیش دەگرێتەوە جگە لە (کۆلێژو بەشەکانی پەروەردەی وەرزش).
٥- دەرچووانی خوێندنی کوردی لە ناوچە کوردستانییکانی دەرەوەی هەرێم لە لایەن لیژنەیەکی تایبەت لە وەزارەت بە هەماهەنگی زانکۆکان بە پێی شایستە بوونیان سەیری داواکارییەکانیان دەکرێت.
٦- سەبارەت بە وەرگرتنی قوتابیان/ خوێندکارانی قوتابخانە نێودەوڵەتییەکانی هەرێمی کوردستان کار بە ڕێنمایی حکومەتی هەرێمی كوردستان/ سەرۆکایەتی ئەنجومەنی وەزیران ژمارە (10004) لە ڕێکەوتی (2021/8/25) دەکرێت.
٨- ئەگەر باری قوتابی/ خوێندکار شیاو نەبوو بۆ ئەو بەشەی کە لێی وەرگیراوە پاڵپشت بە ڕاپۆرتی پزیشکی ، ئەوا دەگەڕێندرێتەوە بۆ بەڕێوبەرایەتی ناوەندی وەرگرتن بۆ دووبارە دابەش کردنەوەی لە شوێنێکی گونجاو لەگەڵ باری تەندروستی قوتابی/ خوێندکار بە پێی کەمترین کۆنمرەی وەرگیراو.
٨- پڕکردنەوەی کورسی بەتاڵ تەنها لە ڕێگەی سیستەمەوە دەبێت نەوەک فۆرمی دەستی.
