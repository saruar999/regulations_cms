---
layout: post
title: "بڕگەی چوارەم: وەرگرتنی دەرچووانی ئامادەییە پیشەییەکان لە زانکۆ و
  پەیمانگەکانی هەرێم:"
category: ڕێنمایی وەرگرتنی قوتابیان
date: 2022-04-21T02:18:33.864Z
---

١- (یەکەم) ی دەرچووانی ئامادەییە پیشەییەکان لەسەر ئاستی پارێزگا لە کۆلێژی هاوتا بە پسپۆڕییەکی لە زانکۆکانی هەرێم وەردەگیرێت ، بەمەرجێک تێکڕای نمرەکەی لە (%80) کەمتر نەبێت ، ئەگەر تێکڕای نمرەکەی لە (%80) کەمتر بوو ئەوا دەتوانێت بە سیستەمی پارالێل وەربگیرێت.
٢- (یەکەم و دووەم و سێیەم) ی دەرچووانی ئامادەییە پیشەییەکان لەسەر ئاستی پارێزگا ئەگەر تێکڕای نمرەیان لە (%80) کەمتر بوو ئەوا لە کۆلێژە تەکنیکییەکان لە بەشی هاوتا بە پسپۆڕییيکی وەردەگیرێت بە سیستەمی (پاڕالێڵ) ، ئەگەر نمرەکانیان لە سەروی (%70) بوو دەتوانن لە بەشە هاوتاکانیان لە پەیمانگە تەکنیکییەکانی زانکۆ پۆلیتەکنییکیەکان بەشێوەی گشتی وەربگیرێن.

**(یەکەم و دووەم و سێیەمی دەرچووان لەسەر ئاستی هەردوو خولی یەکەم و دووەم ئەژمار دەکرێت).**
٣- دەرچووانی ئامادەییە پیشەییەکان لە هەر دوو خولی یەکەم و دووەم تەنها لە بەشی هاوپسپۆڕ لە پەیمانگاکان وەردەگیرێن ، بە مەرجێک تێکڕای نمرەکانیان لە (%70) کەمتر نەبێت ، ئەگەر تێکڕای نمرەکانیان لە (%70) کەمتر بوو تاکوو (%60) ئەوا بەپێی ڕێنماییەکانی (پارالێڵ) وەردەگیرێن ، بەمەرجێک ژمارەی وەرگیراوان لە (%25) ی پلانی وەرگرتن زیاتر نەبێت.
٤- دەرچووانی ئامادەییە کشتوکاڵیەکان ئەگەر کۆنمرەیان (%75) بە سەرەوە بوو ئەوا مافی وەرگرتنیان لە کۆلێژەکانی کشتوکاڵ لە زانکۆکانی تری هەرێم دەبێت (لەبەر نەبونی بەشی هاوپسپۆڕیان لە زانکۆ پۆلیتەنکیکییەکان).
(جگە لە قوتابی/ خوێندکاری یەکەم و دووەم و سێیەم کە بە پێی ڕێنماییەکانی ئامادەییە پیشەییەکان وەردەگیرێن).
٥- دەرچووانی ئامادەییەکانی مامانی وەردەگیرێن لە بەشی ئافرەتان و منداڵبوون لە پەیمانگەی تەکنیکی هەولێر و سۆران وە بەشی ژنان و منداڵ بوون لە پەیمانگای تەکنیکی سلێمانی وەردەگیرێن لەسەر ئاستی پارێزگا.
٦- سەبارەت بە دەرچووانی ئامادەییە پیشەییەکان تەنها لە ساڵی دەرچوونیان دا مافی پێشکەش کردنیان هەیە ، واتە دەرچووانی ساڵانی پێشتر مافی پێشکەش کردنیان نیە.
