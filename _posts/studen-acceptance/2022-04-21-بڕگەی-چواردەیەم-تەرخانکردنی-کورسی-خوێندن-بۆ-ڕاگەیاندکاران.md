---
layout: post
title: "بڕگەی چواردەیەم : تەرخانکردنی کورسی خوێندن بۆ ڕاگەیاندکاران"
category: ڕێنمایی وەرگرتنی قوتابیان
date: 2022-04-21T02:19:28.628Z
---

(ڕاگەیاندکار مەرجە ئەندامی سەندیکای ڕؤژنامەنووسان بێت)
١- وەرگرتنی (6)پاڵێوراوی ڕاگەیاندن لە ەهر بەشێکی ڕاگەیاندن لە زانکۆکان و زانکۆ پۆلێتەکنیکیەکاندا ، وە ئەو بەشانەی لقیان هەیە ئەم شەش کورسییە دابەش دەکرێت بەسەر لقەکاندا.
٢- سەبارەت بە ئەوانەی پێشکەش دەکەن بۆ زانکۆکان ، دەرچووی ئامادەیی و پەیمانگەی راگەیاندن بن و ئاماژە بکرێت بە دوا بڕوانامە ، بە مەرجێک کۆنمرەیان لە (%60)کەمتر نەبێت.
٣- یەک لەسەر سێی کورسییەکانی خوێندن بە پێی پێشبڕکێ بۆ دەرچووانی بەشی ڕاگەیاندن لە پەیمانگەکان دەبێت، بەمەرجێک تێکڕای نمرەکانیان لە پەیمانگە لە (%60)کەمتر نەبێت.
٤-یەک لەسەر سێی کورسییەکانی بەشی ڕاگەیاندن لە پەیمانگە تەکنیکییەکان لە زانکۆ پۆلێتەکنیکییەکان بۆ دەرچووانی پیشەیی دەبێت، بە مەرجێک کۆنمرەیان لە (%60) کەمتر نەبێت.
٥-تەمەنی پاڵێوراو نابێت لە (35) ساڵ زیاتر بێت و ئەگەر تەمەنی لە نێوان (35-40)ساڵ بێت ، ئەوا بە خوێندنی (پاراڵێڵ) مامەڵەیان لەگەڵ دەکرێت.
٦- پاڵاوتن بە ئەم کورسییانە بە پێشبڕکێ دەبێت ، تاقیکردنەوەی لێهاتوویی ئەنجام دەدەن لەلایەن لێژنەی زانستی بەشەکانی ڕاگەیاندن بەڕێژەی (%60) ی لەسەر نمرەی ئامادەیی و ڕێژەی (%40)ی بۆ تاقیکردنەوەی لێهاتووی دەبێت و بەهەر دوو شێوازی نووسین و چاوپێکەوتن ، بەمەرجێک لە تاقیکردنەوەکە دەربچێت لەگەڵ پێشکەش کردنی دۆکۆمێنت و بابەتە پەیوەندیدارەکان بەهەموو چالاکی ڕاگەیاندن.
٧- نابێت پاڵێوراو سێ ساڵ زیاتر لە ڕؤژی داواکردنی وەرگرتنی دا چالاکییەکانی دابڕاو بێت و دەبێت چالاکییەکی بە دۆکۆمێنت و پشتگیری دەزگاکان پێشکەش بکات.
٨- نابێت پاڵێوراو دەرچووی هیچ کۆلێژیک بێت و یان ناوی سڕا بێتەوە لە کۆلێژ و پەیمانگە.
٩- دوای پاڵاوتن ناوەکان بە کۆنووسێک بەرزدەکرێتەوە لە ڕێگەی تۆماری گشتی زانکۆ بۆ وەزارەت بۆ پەسەندکردنی.
