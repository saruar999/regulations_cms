---
layout: post
title: "بڕگەی پێنجەم: وەرگرتنی دەرچووانی ئامادەییەکانی خوێندنی ئیسلامی:"
category: ڕێنمایی وەرگرتنی قوتابیان
date: 2022-04-21T02:20:11.430Z
---

١- دەرچووانی ئامادەییەکانی خوێندنی ئیسلامی سەر بە وەزارەتی پەروەردە لە ڕێگەی چاوپێکەوتن و تاقیکردنەوە لە لایەن لیژنەیەکی تایبەتەوە کە پێکدێت لە لە ئەندامی وەزارەتی خوێندنی باڵا و توێژینەوەی زانستی وە نوێنەرێک لە وەزارەتی ئەوقاف بە پێی کۆنمرەی پۆلی دوانزەی ئامادەیی بەبێ ئەژمارکردنی (کریدت) وەردەگیرێن ، بە مەرجێک کۆنمرەیان لە (%60) کەمتر نەبێت.
٢- (یەکەم و دووەم و سێەیەم) لە دەرچووانی ئامادەییەکانی خوێندنی ئیسلامی سەر بە وەزارەتی پەروەردە لەسەر ئاستی هەرێم لە بەشەکانی زمانی عەرەبی لە زانکۆکان وەردەگێرێن بەپێی سنووری جوگرافی ، بەمەرجێ تێکڕای نمرەیان لە (%75) کەمتر نەبێت.
٣- دەرچووانی ئامادەییەکانی خوێندنی ئیسلامی سەر بە وەزارەتی پەروەردە بە هەمان شێوەی دەرچووانی ئامادەییە (پیشەییەکان) تەنها دەرچووانی یەک ساڵ مافی پێشکەش کردنیان هەیە ، وە دەرچووانی ساڵانی پێشتر بە سیستەمی (پارالێڵ و ئێواران) مافی پێشکەش کردنیان دەبێت، واتا تەنها دەرچووانی ساڵی خوێندنی (2020-2021) دەچنە پێشبڕکێ بۆ وەرگرتنیان لە بەشەکانی کۆلێژ و فاکەڵتی زانستە ئیسلامییەکان بە شێوەی ڕاستەوخۆ لەسەر بنەمای پێشبڕکێی نمرە (مەرجی چاوپێکەوتن و تاقیکردنەوە) لەهەر زانکۆیەکی هەرێم وەردەگیرێن ، بە مەرجێک کۆنمرەیان لە (%60) کەمتر نەبێت.
٤- (یەکەم و دووەم و سێیەمی) پەیمانگای ئەزهەر بۆ ساڵی خوێندنی (2020-2021) لە بەشەکانی زمانی عەرەبی کۆلێژی زمان یان ئەدەبیات ، زانستە مرۆڤایەتییەکان وەردەگیرێن ، بە مەرجێک کۆنمرەیان لە (%75) کەمتر نەبێت و تەمەنی قوتابی/ خوێندکاریش لە (30) ساڵ زیاتر نەبێت ، ئەوانی تر بەپێی سیستەمی پێشبڕکێ لە بەشەکانی زانستە ئیسلامییەکان بە شێوەی ڕاستەوخۆ (مەرجی چاوپێکەوتن و تاقیکردنەوە) وەردەگیرێن ، بە مەرجێک کۆنمرەیان لە (%60) کەمتر نەبێت.
٥- لەکاتی پێشبڕکێدا ڕەچاوی نمرە دەکرێت بە ڕێژەی (%60) ی نمرە لەسەر کۆنمرەکەی دەبێت و ڕێژەی (%40) ی نمرە لەسەر لێهاتوویی توانستی داواکار دەبێت ، بە مەرجێک نمرەی لێهاتووی توانستی لە (%20) نمرە کەمتر نەبێت.
**٦- وەرگرتن لە بەشەکانی کۆلێژی زانستە ئیسلامییەکان بە سیستەمی (پارالێڵ).**
دەرچووانی ئامادەییە ئیسلامییەکان مافی پێشکەش کردنیان هەیە بۆ بەشەکانی کۆلێژی زانستە ئیسلامییەکان لەهەر زانکۆیەکی هەرێم بەپێی ڕێنماییەکانی سیستەمی (پارالێل) ، سەبارەت بە دەرچووانی پەیمانگە دەبێت کۆنمرەی پەیمانگەیان لە (%60) کەمتر نەبێت ، وە بۆ دەرچووانی ئامادەیی (%55).
