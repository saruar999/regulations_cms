---
layout: post
title: ئامۆژگاری و ڕوونکردنەوە بۆ قوتابیان/خوێندکاران.
category: ڕێنمایی وەرگرتنی قوتابیان
date: 2022-04-21T02:33:12.553Z
---

١- پێویستە لەسەر قوتابی/ خوێندکار هەموو بڕگەکانی ڕێبەرەکە بەباشی بخوێنێتەوە و تێیان بگات پێش ئەوەی فۆرمی زانکۆلاین بۆ وەرگرتن لە کۆلێژ و پەیمانگەکانی هەرێم پڕبکاتەوە.
٢- مەرج نیە هەموو قوتابیەک/ خوێندکارێک کە فۆرم پڕدەکاتەوە وەربگیرێت ، چونکە وەرگرتن بەپێی چەند بنەمایەکی تایبەتی و لەسەر بنەمای پێشبڕکێ لەگەڵ قوتابیانی/ خوێندکارانی تردا دەبێت.
٣- بڵاوکردنەوەی ئەنجامی وەرگرتنی قوتابیان/ خوێنکاران لە کۆلێژ و پەیمانگەکان لە ماڵپەڕی وەزارەتی خوێندنی باڵا و توێژینەوەی زانستی و ناوەندی وەرگرتن بڵاو دەبێتەوە: [www.mohe-cao.com](www.mohe-cao.com) یان [www.mhe-krg.org](https://gov.krd/mohe-en/) یان [www.regayzanko.com](https://www.regayzanko.com/main.php) بۆ وەرگرتنی زانیاری بە ڤیدیۆ لەسەر بەشەکان سەردانی ئەو ماڵپڕانە بکە.
٤-قوتابی/ خوێندکار لەدروستیی ژمارەی تاقیکردنەوەکەی دڵنیا بێت.
٥- هەڵبژاردنی دروستی قوتابی/ خوێندکار بەدوا هەڵبژاردن دادەنریت ، بە هیچ جۆرێک رێگا نادرێت لەو ڕوەووە ناڕەزایی دەرببڕێت.
٦- ئەو قوتابیەی / خوێندکارەی ڕاستەوخۆ لەبەشی پەروەردەی وەرزشی و بەشەکانی کۆلێژی هونەرە جوانەکان وەربگیرێت ، هەر وەرگرتنێکی تری هەبێت لەلایەن کۆمپیوتەرەوە هەڵدەوەشێتەوە.
٧- هەر پێشکەشکارێک پێشتر لە شوێنێک وەرگیرا بێت مافی پڕکردنەوەی فۆرمی وەرگرتنی نییە.
٨- ئەگەر وەرگرتنی قوتابی/ خوێندکار لەگەڵ ڕێنماییەکانی وەرگرتن نەگونجا ، ئەوا ئەو وەرگرتنە هەلدەوەشێندرێتەوە و کاری پێ ناکرێت.

\* خوێندن لە بەشەکانی یاسا لە زانکۆی حکومی وتایبەتەکانی هەرێم (5) ساڵە.
